09.06
Hommikul olid sissejuhatavad loengud, rahulik hommik, peab uuesti unerežiimi korda seadma. Klass, mille valisime on väga hubane ja laudade paigutus soosib tiimitööd.
Projekti poole pealt - mängisin mängu uuesti läbi, vaatasin, kuidas UI ja liikumine toimib. Sellega arvestades lõin nüüd Photoshopiga (loodetavasti) lõpliku UI. Nüüd peab seda kohandama ja mängu sisse viima.
Sain teada, kuidas üldse GDScript välja näeb.

10.06
Sain esimest korda GDScripti proovida, tekkis palju küsimusi ja probleeme kuid sain lõpuks ikkagi lahendatud. Tegemist päris toreda keeleda, meenutab Pythonit.
Tekitasin juurde süsteemi, kus saab levelis müntidest üle kõndida, pooleli jäi UI uuendamine terve koguse näitamisega. Sain teada, kuidas tekitada objekte, millel on collision ja nö area, milles saab interakteeruda.

11.06
Siin tegelesin edasi ja arendasin rahaga seotud koodi. Lõpuks sain käima UI uuendamise ja loendamise, ehk töö läks hästi. Tänu sellele sain paremini aru, kuidas leida erinevate objektide pathe.
Alustasin ka mingisuguse poe tekitamisega, tegin sellele 3D mudeli, collisioni ja interaktsiooni, panin selle mängu test levelisse. Sain harjutada 3D mudelleerimist, millega olen väga vähe varem tegelenud.
Hea on tiimikaaslastega arutada kui midagi on segast, või kui on ideid vaja, abi tuleb igalt poolt. Hea on ka vahepeal enda tugevusi kasutada, täpsemalt disain. Sain ka proovida 3D mudelleerimist, millega on mul natuke kogemust aga hea oleks veel teha.

12.06
See päev ei läinud just kõige paremini. Tegelesin enamus ajast selle kallal, et poe süsteemi UI tekiks sel hetkel, kui vaja. Probleemiks oli siis see, et selle UI külge oli kas vale script külge lisatud või hoopis ei olnudki ühtegi scripti.
See on üpris rumal viga, aga vähemalt edaspidi oskan arvestada sellega, et alati peab ühendused ikka üle vaatama. Oleksin niimoodi sama ülesande kordades kiiremini täitnud. Vähemalt peale selle olukorra edukat laabumist, sain tegeleda veidi ka kunstiga.
Tunnen, et hakkab keeruliseks minema mängu failide vahel ja nendel ühendustel/pathidel silma peal hoidmine.

13.06
Täna oli uuesti ülesandeks tegeleda sprite'dega. Tundsin end üpris koduselt, tegeledes disaini/kunstiga. Peamine katsumus seisneb selles, et sprite suurus on 16x16 pikslit - iga piksel peab lugema. Raske on anda edasi õige mulje, millise taimega tegemist on.
Väga hea on tiimikaaslastelt tagasisidet saada. Iga kord kui oli sprite enam-vähem valmis, näitasin seda kaasliikmetele, tihti juhtus see, et tiimikaaslase tagasiside andis palju parema idee kuidas seda veelgi ilusamaks ja arusaadavamaks teha.

16.06
Puudusin, olin malevasuve avamisel.

17.06
Alustasin UI viimistlemisega, et elemendid oleksid ühise välimusega, mis vastab rohkem sellele visioonile, mis võiks lõppproduktis olla. Otseselt keeruline ei ole, kuid raske on navigeerida kõikide nende UI elementide vahel.
Järgmine kord mängu arendades peaks rõhuma rohkem materjalide organiseerimisele. Praegune olukord tekitab raskusi nii scriptide kui ka UI elementide töötamise juures.
Õnneks sel päeval sain ka teada, et olin kõik eelnevalt loodud sprite'd valesti exportinud, ehk panin plaani paika kuidas seda viga parandada.

18.06
Nagu eelneval päeval planeeritud, hakkasin tegelema sprite'dega, et need õigesti exportida. Sain selle töötluse protsessi käigus teada, et Photopea (Photoshopi tasuta internetis kasutatav vastav programm), ei olegi sama hea.
Vajalikke valikuid exportimisel üldse ei olnudki. Võtsin kaasa oma läpaka, millel Photoshop peal ning hakkasin oma tehtud vigu parandama. Kahjuks sain teada ka veel ühe Photopea probleemi - see ei olnud kõiki salvestusi läbi viinud, mis tõi kaasa selle,
et pidin enamused sprite failid poolenisti uuesti joonistama, mis võttis päris palju aega. Protsess oli see-eest seda väärt, kuna tulemus näeb palju parem välja.
Tegelesin täna ka UI-ga, endiselt on keeruline navigeerida nii paljude failide vahel.

19.06
Viimane päev. Sain hommikut alustada  jällegi UI mängu viimisega. Sellega kaasnes ka probleem. Tegelesin tiimikaaslasega samal ajal sama stseeni peal. Tulemuseks oli see, et mõlemad pushisime, kuid pullimise käigus kadusid kõik mu muudatused ära.
Õnneks teist korda sama UI luua võttis märgatavalt vähem aega kui esimene kord. Täna toimus ka väga palju tiimitööd, et mängu veidi viimistleda ja vigu eemaldada.
Peale selle tegelesime koos meeskonnaga homseks vajalike materjalide koostamisega. Peamiselt esitlus ja dokumentatsioon. 

KOKKUVÕTTEKS
Võib öelda, et oli väga edukas suvepraktika, progressi oli palju rohkem kui ette oodata. Skoop ei valgunud liiga laiaks, mis oli hea ja aitas õigel eesmärgil silmad hoida.
Õppisin GDScripti ja Godot mängumootori kasutamist, mis oli väga lahe kogemus ning andis julgust ka tulevikus omal nahal mängu arendamist proovida. Väga uus kogemus oli ka oma kasutajaliidese ideed päriselt mängu sisse panna nii, et need on dünaamilised.
Tiimiga laabus ka väga väga hästi, aitas kaasa väljaspool kooli läbisaamine ja iseloomude hea kokku sobimine.

KÕIGE OLULISEM SÜNDMUS:
See, et peale kõikide sprite failide loomist, sain teada, et olin need kõik valesti exportinud. Minu õppetund sellest on see, et üle kontrollida ühe või kahe iteratsiooniga, kas kõik on paigas, ENNE, kui teha seda 30 korda valesti.
Selle tegi samuti meeldejäävaks see, et Photopea ei salvestanud minu sprite.psd muudatusi, mis tõttu pidin enamuse neist uuesti joonistama.
