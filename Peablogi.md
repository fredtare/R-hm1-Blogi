# Rühm 1-Blogi
Dylan Michael Jones, Juhan Klaassen, Fredi Tarenõmm, Oskar Aleksander Padu, Taavet-Valter Varkki
Blogija: Fredi Tarenõmm

Algusenädalad:
Algusenädalad veetsime katsudes valida projekti teemat. Meil oli suurem segadus projektivaliku kohalt, kuna lisandus uus ja mahlane ELU projekt, millest me olime huvitatud. Pärast plusside ja miinuste kaalumist otsustasime valida ELU projekti, mille raames on meilt oodatud videomängu, mis aitaks populariseerida ülikooli aeda. Meile öeldi, et seda projekti valides on meil võimalik läbida ka ELU aine, ning see osutas kindlasti motiveerivaks faktoriks. 

Kolmas nädal:
Pärast ELU projekti esindaja valimist selgus, et meie tellijad on ELU projektis osalevad õpilastegrupid. See tähendab, et me peame ootama ELU projektis tegutsevate rühmade rühmatöö arengu jõudmist sinna faasi, kus nad esiteks saavad ise arusaamale kas nad üldse loovad digimängu ja kui loovad siis milline see saab olema. Selgus ka, et ELU ainest saab läbi vaid üks inimene. Kuna meil puudus igasugune kontroll tuleviku üle ja peaegu kõik ained eeldasid, et me oleme juba oma projektiga saanud alustada, siis otsustasime välja mõelda omaenda ideaalse ülikooli aia mängu. Me kasutasime seda fantaasia mängu erinevate tunni+ ja koduülesannete lahendamiseks. 

Neljas nädal.
Protsesside Kirjeldused ja Kontekstiskeem sai meeskonnatöös sujuvalt loodud ning aitas luua selgemat pilti sellest milline üleüldine projektiga seotud infosüsteem välja peaks nägema ja mis oleksid esialgu vajalikud komponendid ja subjektid. Ent meeskonnaga arutades jõudsime ühisele järeldusele, et ilma kliendiga suhtlemata ja mängu kohta rohkem teada saamata ei ole võimalik kaugemale mõelda. Seda seetõttu, et teed lahknevad ja lahendused lähevad eri suuntes sõltuvalt kliendi visioonist ja soovidest. Ühes asjas aga nõustume, et me sooviksime teha esmalt head mängu, mis läbi mängutegevuse orgaaniliselt edastaks lõppkasutajale soovitud õpiväljundeid.

Esimene koosolek kliendiga suundus sujuvalt. Kui koosoleku alguses oli veel mängu visioon umbmäärane, siis koosoleku jooksul koostöös kliendiga saime pildi selgemaks ning ka kliendi ideed paremini sobitada mängu raamistiku sisse. Me lõime aluse ka mängu disaini dokumendile, mis on mängu keskne dokument mille alusel saame hakata mängu looma. Jõudsime arutada, et kliendi rühm toodab peamised ideed, concept arti (ehk kunsti mis loob mängu visuaali üldiselt) ja meie loome selle põhjal töötava mängu prototüübi. 

Neljandas praktikumis me saime tiimiga kokku ja arutasime pikalt kuidas mängu sobitada Põhi ja Äriprotsessi mudelitele. Me leidsime et meil on keeruline seda teha, kuna suurim osa sellest oleks mäng ise ja diagrammidel see on vaid üks ruudukene. Eriti keeruline saab olema tarkvara testimise osa, kuna mängu testimine on täiesti erinev tarkvara testimisest ning rühmas on ainult üks Informaatik.

Viies ja vahenädal.
Vahenädala ja sellele eelneva nädala jooksul saadi kokku ELU rühmaga ning arutati mäng uuesti ja täpsemalt läbi ning esitati soovid, mida klient peaks meile andma. Kinnitasime uuesti üle, et kliendi poolt tuleb kontseptsioonid järgmistest asjadest: kunstistiil, tegelased, kes mängus esinevad, maailmad, taimed. Täpsemalt aga ootame nende poolt dialoogi osa. Meie loome siis selle põhjal terve mängu. Sai ka pikalt arutatud kliendiga mängu loomist ning tuleb välja, et nende rühmast tegeleb vaid üks inimene meiega suhtlemisega kuna neil on ainult üks inimene kes on üldse mõnda arvutimängu mänginud. Me saime koosolekul palju arutada mängu disaini üle. Arutelude käigus muutus ka mängu disain drastiiselt. Kohtumise alguses oli kliendi visioon mängust peamiselt interaktiivne raamat, kus olid mingid mängu osad juures nagu liikumine ja hüppamine, ent neid ei kasutatud üldse. Süvitsi mängudisaini üle mõeldes tulid juurde juba platformeritega seotud elemendid, et pakkuda vaheldust lugemisele ning esitada mängjale rohkem ja erinevaid väljakutseid.

Aprilli algus:
Meeskonnaga koosolekul arutasime, kuidas koolis on asjad piisavalt maha rahunenud, et saaks alustada mängu enda loomisega. Esialgsed sammud oleks versioonikontrolli GIT ülesseadmine. Selle järgneks Godoti projekti alustamine ning esialgsete ja peamiste mehaanikate implementeerimine. Seda seetõttu, et ees ootab protsess mille nimi on "finding the fun". See on katse eksituse meetodil eri asjade proovimine läbi kiirete prototüüpide, et leida kõige lõbusamad mängu stiilid ja -mehhaanikad.

Aprilli 2. Nädal:
Arutasime tiimiga tunnis ja vaatasime tõsiselt otsa sellele mängule. Me leidsime, et esiteks: QR kood võib olla liiga keeruline ja tüütu nii meile kui ka kasutajale. Seda seetõttu, et kasutaja peaks võtma välja telefoni, otsima üles QR koodi lugemise äppi, tegema pilti koodist ja siis vajutama linki, et see juhataks mänguni, mis ka kohe avaneks(mida kasutaja ei pruugi tahta). Lisaks QR kood võtab ka palju ruumi vertikaalselt ja kuna see paigutataks taime sildile, ei oleks see võibolla hea. Me kaalume seetõttu pakkuda välja, et taime sildile lisataks üks rida, kus oleks "Ülikooli Aia Mängu Kood: "koodsiia"", mida kasutaja saaks pildistada või mängu avada ja kohe sisse toksida, et avada taimega seotud mängu sisu. *
Mäng oli järgnevas seisus: Mängus on kaks osa, kus esimene eraldiseisev osa on taime kasvatamisest ja teine osa kus on natuke platvormimist, et pidada maha dialoog ei kõla eriti mänguna mida keegi väga mängida tahaks. Me leidsime, et kuna need osad ei ole temaatiliselt väga seotud ega kaasahaaravad, võiks kaaluda teise osa asendamist ülalt-alla vaataes ringi seiklemisega ning taimede ja erinevate esemete otsimisega ning looduse ja eri ohtudega trotsimisega. Muidugi dialoogi osa oleks endiselt sees. Me oleme kõik sellest elevil ning loodame koosolekul selle ka kliendile tõstatada ning maha müüa.

Aprilli 3. Nädal:
Kurbus tabab rühma! Selgus, et interaktsioonidisaini aines on meil suured puudused. Kõik ülesanded peale esimese olid vaid osaliselt tehtud ning oli vaja asju palju kas ümber teha või otsast peale alustada. Lisaks oli vajalik ka suur reorganiseerimine. See nädal tegime oma Lo-Fi prototüübi ümber ja panime sinna sisse kõik vajalikud funktsionaalsused ja tegime paremad paigutused. Lisaks mänguprojekti poolest sai algust tehtud Godotis. Saime lisatud tegelase, tegelase liikumise, muidugi ülalt vaadates 3d mängumaailmas, milleks hetkel on meil testlevel. Sai ka lisatud tegelase ja kaamera vaheliste objektide läbipaistvus, et tegelane kuskile peitu ei jääks.

Aprilli 4. Nädal:
Sai tõsisemalt ette võetud poolikud Interaktsioonidisaini ülesanded. Rõõmuga võib siinkohal teatada, et oleme rühmaga järjele jõudnud, olgugi, et nädala keskpaigaks pole tööd esitatud. 
Mängu poole pealt sai ka lisatud esimesed menüüd. Lisaks sai ka 3d modeleeritud kooliaia level ja paar istutuskasti, mis said ka lisatud eraldi levelina.

Maikuu:
Maikuus nägi mäng palju arendust, kuna meil oli vaja hi-fi prototüübiks vaja midagi esitleda testimiseks. Hifi prototüübi jaoks tegi Taavet mittemängija tegelaste süsteemi, dialoogi süsteemi, questisüsteemi ning kohati kasutajaliidest, Dylan tegeles helieffektide ja inventaari süsteemiga ning Fredi lõi taimedekasvatusüsteemi ja kunsti kahe leveli jaoks. Pärast prototüübi tagasisidestamist ja Interaktsioonidisaini kursuse läbimist läksime meeskonnaga puhkusele, et alustada uuesti tööga praktikumis.

Praktikum:

Praktikumi esimene nädal:
Esimese asjana oli vaja meil vaadata oma mängule otsa, et aru saada oma hetkeseisust ning seada endale eesmärgid esimese sprindi jaoks. Me leidsime,
et meie progress praktika eelselt on olnud väga hea - meil oli vaja ainult natukene pingutada, et kõik peasüsteemid oleksid funktsionaalsed. Seega
seadsime enda esimeseks eesmärgiks just selle: Saada mängu rändamine ühest levelist teise, iga vajalik NPC peaquesti jaoks, inventaari süsteem, kasutajaliidesele ühtlustatud disain, dialoogid lisada npcdele ja npcdele luua kunst.
Sprint kulges üpris kiiresti ning lõpetasime selle ära juba neljapäeval. Me saavutasime peaegu kõik eesmärgid ning lükkasime questi süsteemi edasi järgmisesse sprinti kuna see osutus keerulisemaks kui arvatud. Lisaks lisasime juurde ka poesüsteemi, kuna enam ajanappust ei karda.

Neljapäeval seadsime endale ka teise sprindi eesmärgi: Saada valmis mängitav versioon mängust. Aga mida tähendab mängitav? Meie defineerime seda kui nii, et mängu saab käivitada, sa saad ühe questi täita, ühe taime suureks kasvatada ja kahe leveli vahel reisida ning progressi salvestada. Ehk siis kõik on olemaspeale sisu. Lisaks lisasime juurde ka alamtingimuse, et mäng võiks näha välja ka enam-vähem hea ning olemas oleks helieffektid ja animatsioonid.

Üleüldiselt meeskonna motivatsioon oli esimesel nädalal kõrge ning töö sujus edukalt. Osad liikmed olid gdscriptiga nädala alguses vähem kogenud kuid esimese sprindi lõpuks olid nad gdscriptiga juba täitsa sina peal. Meil ei esinenud suuri peavalusid ega probleeme ning koostöö mõjus hästi. Ainus häda oleks tehnikaga mida kasutame: Meil on tihti probleeme sellega kuidas github haldab faile mille kallal 2 või rohkem arendajat tegeleb. Aga midagi elutähtsat see siiani lõhkunud ei ole.

Praktikumi 2. Nädal:

16.06:
Esmaspäeval oli veidi vaevalisem päev meil, kus Taavet peamiselt tegeles questi koodi lahtiharutamise ja tööle panemisega. Dylan tegeles ka salvestamisesüsteemiga ja Fredi jändas oma taimekasvatusega. Lõuna paiku pidasime väikese koosoleku eesmärgiga vaadata üle hetkeseis ja mõelda kriitiliselt kuidas jätkata. Me tegime tegevuskava asjadest, millele oleks vaja keskenduda. Need olid: Taimekasvatuse lõpetamine, inventaariga sidumine ja taimedelt saagi saamine, poesüsteemi lõpetamine, questisüsteemi funktsionaalseks saamine, kunst euroopa levelisse, salvestamine, helieffektide ja muusika lisamine. Kahjuks aga oli Oskar malevasuve avamisel ja Juhan oli suutnud raskelt haigeks jääda, seega olime veidi kurvad ja üksikud oma kontoris. Päeva teises pooles olime oma ajud juba täitsa kärssama ajanud ja keegi enam ei saanud aru millestki, seega oli progress veidi aeglasem kui muidu. 
Õnneks aga suurt pilti vaadates oleme lõpusirgel ja need viimased paar väljakutset on tõepoolest ka viimased. 

17.06:
Täna oli kohal ainult Oskar, Dylan ja Taavet. Juhan oli veel kõrge palavikuga kodus ning Fredi tegeles kodus kunstiga(3D mudelid mängu jaoks). Taaskord oli üsna vaikne ja rahulik päev oli, kõik tegelesid oma ülesannetega. Dylan töötas muusika kallal, Oskar töötas kasutajaliidese kallal ning Taavet töötas questsüsteemi kallal.
Kõigi progress oli hea ja kõik said oma ettevõetud ülesanded enamvähem tehtud.


18.06:
Tänane päev algas koosolekuga kus me otsustasime viimased asjad mis teha on, peamiselt võtta kuulda Inga tagasisidet mängu kohta, parandada buge ning lõpetada poolikud mehhaanikad. Koostöö sujus hästi ja kõikidel oli edukas päev. Osad liikmed jäid ootama küll teiste järgi ning otsustasid kodust lõpetama jääda. kahjuks Juhan on endiselt haige.

19.06
Täna oli meeskond lõpuks kohal täiskooseisus ja valmis lõpusprindiks. Hommikupoolik kulges viimaseid puuduolevaid asju tehes ning suuremaid ja väiksemaid buge parandades. Poole päeva peal hakkasid Fredi ja Dylan tegelema dokumentatsiooniga, Oskar läks sooritama oma Objektorienteeritud Programmeerimise Eksamit ning Taavet tegeles dialoogisüsteemi käima saamisega. Kella kolme aeg hülgasime mängu kallal töötamise ning alustasime oma blogide ja analüüside kirjutamist. Meeskonnaga loodame teha lõpuviimistlust pärast kella nelja kodust.

Link Dokumentidele:
https://haddedam.itch.io/taime-hunt
Link infosüsteemide lõpudokumendile:
https://docs.google.com/document/d/1BDkfRXdyN9yw_RkryYcbLftqcqY7oEBzZ3bFSxJKzZA/edit?tab=t.0
Link interaktsioonidisaini lõpudokumendile:
https://docs.google.com/document/d/1jAC9yghYbPiYXX4Ppe2t4YXlxI7030LmLFVpudddxWY/edit?usp=sharing
Link testidokumendile:
https://docs.google.com/document/d/1kzPDr4Lned01qHhm-f9OSTu4SS43BKJAYZjFbgutVSc/edit?usp=sharing
Link bugide jälgimis excelile:
https://docs.google.com/spreadsheets/d/1-CIP0RsUVrmFBV8OFfVe2aRebbH4sUwGEmr0LrkOYCo/edit?usp=sharing

Testimise Järelkaja:
Testimist teostasime arendamise käigus. Iga kord kui lisasime uue mehaanika või funktsiooni, siis selle lisanud arendaja ka testis selle korrektset käitumist. Me märkisime Excelisse ainult bugid, mis me ise avastasime ja mille parandamisega me kohe tegelema ei hakanud. Selline testimismeetod tõestas end panidliku ja aega säästva lahendusena. Me saime endale lubada sellist testimis meetodit ainult seetõttu, et mäng on kinnine süsteem, kus tekkivad bugid ei ole katastroofilised kogu arvutile. Kindlasti on vaja teha üks suurem testimine ka mitte arendajate poolt, kuna see aitab tuvastada vigu mida meie ei märka, eriti kasutuskogemust esmakordse kasutaja jaoks, kes ei tea kuidas mängu peab mängima. 

Hinnang:

Hinnang tiimi tööst.
Fredi - 23%
Taavet - 23%
Dylan - 20%
Oskar - 17%
Juhan - 17%
Fredi - tegeles taimekasvatusega, seadis ülesse algse dokumentatsiooni mängu tegemise jaoks, animatsioonid, 3D, mängukeskne interaktsioonisüsteem ja bugfixing.
Taavet - Quest'i süsteem, NPC'de süsteem, poe süsteem ja algne dialoog, bugfixing.
Dylan - Inventari süsteem, esemete kasutamine & hoidmine, tekstitoimetaja, Muusika & helid, bugfixing.
Oskar - Rahasüsteem, kasutajaliides, kasutajaliidese kujundus, sprite'ide tegemine, poe süsteem ja 3D mudel, bugfixing.
Juhan - Ringi rändamise süsteem ja mängusisene kaart, surma ekraan ja süsteem, tutorial'i süsteem. kasutajaliidest, bugfixing.




